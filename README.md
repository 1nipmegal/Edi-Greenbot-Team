# Edi-Greenbot-Team
Μετακινούμαι και φροντίζω τη γη μας να μη βρωμίζω

Στόχοι του έργου μας:
Να αντιληφθούν τα παιδιά τη συμβολή των μέσων μεταφοράς στη μετακίνηση των ανθρώπων 
Να αποκτήσουν θετικές στάσεις και συμπεριφορές για περιβάλλον
Να αντιλαμβάνονται την αλληλεπίδραση του περιβάλλοντος με τις δραστηριότητες του ανθρώπου
Να αποκτήσουν δεξιότητες:
- Κριτικής και δημιουργικής σκέψης
- Λήψης αποφάσεων
- Επιλογής και προγραμματισμού δράσεων για την επίλυση ενός περιβαλλοντικού ζητήματος
Να κωδικοποιήσουν διαδρομές και να προγραμματίζουν το ρομπότ
Να χρησιμοποιούν διάφορα λογισμικά


ΠΕΡΙΓΡΑΦΗ ΕΡΓΟΥ:
Ένας εξωγήινος επισκέπτεται το σχολείο μας με το διαστημικό του όχημα το Edi Greenbot (ρομπότ Edison).
Παρουσιάζει στα παιδιά το όχημά του και τους δείχνει με πόσους τρόπους μπορεί να κινηθεί (εισαγωγή των παιδιών στη λειτουργία του ρομπότEdison).
Τους λέει ότι Green σημαίνει πράσινο και το πράσινο είναι το χρώμα της φύσης. Ο Έντι αγαπάει τη φύση και τη φροντίζει δεν τη βρωμίζει.
Ο εξωγήινος ρωτά τα παιδιά με ποιο τρόπο έρχονται εκείνα στο σχολείο. Οι απαντήσεις των παιδιών θα καταγραφούν και με αφορμή το ερώτημα του εξωγήινου
θα ξεκινήσει το πρόγραμμα δραστηριοτήτων ΄με στόχο τη γνωριμία των παιδιών με τα μέσα μεταφοράς. 
Στην επόμενη επίσκεψη ο εξωγήινος θα δείξει ακόμα μερικές από τις κινήσεις του Edi Greenbot. 
Ο προβληματισμός που θα θέσει στα παιδιά αυτή τη φορά είναι ότι καθώς πετούσε πάνω από την πόλη είδε τον αέρα μαύρο και μύριζε άσχημα.
Πώς τα μέσα μεταφοράς βρωμίζουν τον αέρα; Τα παιδιά θα γνωρίσουν μερικές μορφές ενέργειας και πώς αυτές βρωμίζουν τον αέρα που αναπνέουμε.
Αφού τα παιδιά παρουσιάσουν στον εξωγήινο τα αποτελέσματα της έρευνάς τους εκείνος τους αναθέτει την τρίτη και τελευταία αποστολή: 
να σκεφτούν τρόπους για το πώς θα μπορούσαν να μετακινούνται χωρίς να βρωμίζουν τον αέρα.
Τα παιδιά σε συνεργασία με τους γονείς, τους εκπαιδευτικούς αλλά και εκπροσώπους του Δήμου Μεγαλόπολης, ο οποίος συμμετέχει στο Δίκτυο Πόλεων για τη Βιώσιμη ανάπτυξη
και Κυκλική Οικονομία, αναζητούν τρόπους πράσινης μετακίνησης. Αποφασίζουμε να παρουσιάσουμε τα ευρήματα της έρευνάς μας δημιουργώντας με τα παιδιά ένα 
επιτραπέζιο παιχνίδι όπου θα απεικονίζεται μια πόλη και σε διάφορα τετράγωνα θα υπάρχουν μέσα μεταφοράς όλων των κατηγοριών, 
πράσινα και μη καθώς και άλλοι τρόποι οικολογικής μετακίνησης. Τα παιδιά προγραμματίζουν τον Edi Greenbot να περάσει από τα τετράγωνα της πόλης
έχοντας ως αφετηρία το σχολείο και τερματισμό το τετράγωνο με το σύνθημα "Μετακινούμαι και φροντίζω τη γη μας να μη βρωμίζω".
Παίζουν 2 παίχτες μπορούν όμως και περισσότεροι. Με τη βοήθεια του microbit το οποίο έχει το ρόλο του ζαριού το Greenbot μετακινείται όσα τετράγωνα
όσα δείχνει ο αριθμός. Θα υπάρχουν τετράγωνα  με παγίδες τα οχήματα που δεν είναι πράσινα. Όταν κάποιος/α φέρει το Edi Greenbot σε τετράγωνο που απεικονίζεται 
όχημα που δεν είναι πράσινο τότε με τη βοήθεια του makey makey ακούγεται η εντολή είτε για να χάσει κάποιος/α τη σειρά του/της είτε για να γυρίσει 
πίσω κάποια τετράγωνα το Edi Greenbot. Νικητής/τρια αναδεικνύεται όποιος/α οδηγήσει πρώτος/η το Edison στο τέρμα.
Το παιχνίδι θα χρησιμοποιηθεί για την παρουσίαση του προγράμματος στους γονείς και σε εκπροσώπους του Δήμου.

ΥΛΙΚΑ ΠΟΥ ΘΑ ΧΡΕΙΑΣΤΟΥΜΕ
 Edison Ρομπότ
 
 Πλακέτα micro:bit v2
 
 Makey Makey Standard Kit
 
 


